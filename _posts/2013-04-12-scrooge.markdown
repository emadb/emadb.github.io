---
layout: post
title: "scrooge"
date: 2013-04-12 22:04
comments: true
categories: ita
---
Sono freelance da parecchi anni e dalla prima fattura emessa ho sempre avuto la necessità di avere un "programmino" per gestire la contabilità. Il primo me lo sono scritto in Access, poi con [CodicePlastico](http://codiceplastico.com) è nata l'esigenza di qualcosa di più evoluto e con [Alessandro](http://melkio.codiceplastico.com) abbiamo scritto una mini applicazione web che, seppur grezza, ci ha aiutato per quasi 3 anni. Non avendo esperienza in campo amministrativo l'applicazione è nata sulle nostre esigenze di allora e in 3 anni sono cambiate tante cose e l'app sviluppata aveva bisogno di una profonda review. 

Quindi l'anno scorso abbiamo deciso di provare a riscriverla per avere oltre all'emissione delle fatture qualcosa di più. Così è nato Scrooge, una web app scritta in Rails che usiamo da inizio anno con discreta soddisfazione.
Ad oggi supporta la _fatturazione attiva_ e _passiva_, la _gestione dei clienti_ (tramite active admin), la _gestione delle attività_ e delle _commesse/progetti_ e l'_integrazione con dropbox_ per lo storage delle fatture. Inoltre ha una semplice _dashboard_ per avere a colpo d'occhio la situazione economica.

Abbiamo deciso di rendere l'applicazione open source, secondo noi è adatta alle piccole aziende e ai liberi professionisti che non hanno grossi carichi di gestione quindi speriamo possa servire ai nuovi freelance o a piccole realtà che non si vogliono dotare di grossi gestionali.
L'applicazione è ancora un po' grezza, i sorgenti sono su [github](http://emadb.github.com/scrooge/) e io sono disponibile per asitarvi con gli eventuali problemi di setup.

Quindi se siete una piccola realtà e avete voglia di "spippolare" un po' con Ruby on Rails, è l'occasione giusta per fare qualcosa di utile :-)...aspetto le vostre pull request o almeno qualche consiglio (anche sull'implementazione!!)
